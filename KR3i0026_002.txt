# -*- mode: mandoku-view; -*-
#+TITLE: 北山酒經
#+DATE: 2015-08-24 23:18:05.671245
#+PROPERTY: ID KR3i0026
#+PROPERTY: BASEEDITION WYG    
#+PROPERTY: JUAN 卷中
<pb:KR3i0026_WYG_002-1a>¶
欽定四庫全書¶
　北山酒經卷中¶
　　　　　　　　　　　　宋　朱翼中　撰¶
　　頓遞祠發麴　　香泉麴　　香桂麴¶
　　杏仁麴　　　　已上罨麴(罨今人云&KR1883;/)¶
　　瑤泉麴　　　　金波麴　　滑臺麴¶
　　豆花麴　　　　已上風麴¶
　　玉友麴　　　　䤖酒麴　　白醪麴¶
<pb:KR3i0026_WYG_002-1b>¶
　　眞一麴　　　　已上小麴¶
　　總論¶
凡法麴於六月三伏中踏造先造峭汁每甕用甜水三¶
石五斗蒼耳一百斤虵麻辣蓼各二十斤剉碎爛搗入¶
甕内日煎五七日天隂至十日用盆葢覆每日用杷子¶
攪兩次濾去滓以和麵此法本爲造麴多處設要之不¶
若取自然汁爲佳若秪造三五百斤麵取上三物爛搗¶
入井花水裂取自然汁則酒味辛辣内法酒庫杏仁麴¶
<pb:KR3i0026_WYG_002-2a>¶
止是用杏仁研取汁即酒味醇甜麴用香藥大抵辛香¶
發散而已每片可重一斤四兩乾時可得一斤直須實¶
踏若虚則不中造麴水多則糖心水脉不勻則心内青¶
黒色傷熱則心紅傷冷則發不透而體重惟是體輕心¶
内黄白或上面有花衣乃是好麴自踏造日爲始約一¶
月餘日出場子且於當風處井欄垜起更候十餘日打¶
開心内無濕處方於日中曝乾候冷乃收之收麴要髙¶
燥處不得近地氣及隂潤屋舍盛貯仍防蟲䑕穢汚四¶
<pb:KR3i0026_WYG_002-2b>¶
十九日後方可用¶
　　頓遞祠祭麴¶
小麥一石磨白麵六十斤分作兩栲栳使道人頭虵麻¶
花水共七升拌和似麥飯入下項藥¶
　　白术(一兩/半)　　川芎(一/兩)　　白附子(半/兩)¶
　　𤓰蒂(一/箇)　　　木香(一錢/半)¶
　　　已上藥搗羅爲細末勻在六十斤麵内¶
　　道人頭(十六/斤)　虵麻(八斤一名/辣母藤)¶
<pb:KR3i0026_WYG_002-3a>¶
　　　已上草揀擇剉碎爛搗用大盆盛新汲水浸攪¶
　　　拌似藍澱水濃爲度秪收一斗四升將前麵拌¶
　　　和令勻¶
右件藥麵拌時須乾濕得所不可貪水握得聚撲得散¶
是其訣也便用麤篩隔過所貴不作塊按令實用厚複¶
蓋之令煖三四時辰水脉勻或經宿夜氣留潤亦佳方¶
入模子用布包裹實踏仍預治凈室無風處安排下場¶
子先用板槅地氣下鋪麥&KR0146;約一尺浮上鋪箔箔上鋪¶
<pb:KR3i0026_WYG_002-3b>¶
麴看遠近用草人子爲栔(音/至)上用麥&KR0146;蓋之又鋪箔箔¶
上又鋪麴依前鋪麥&KR0146;四面用麥&KR0146;劄實風道上面更¶
以黄蒿稀壓定須一日兩次覷歩體當發得𦂳慢傷熱¶
則心紅傷冷則體重若發得熱周遭麥&KR0146;微濕則减去¶
上面葢者麥&KR0146;并取去四面劄塞令透風氣約三兩時¶
辰或半日許依前蓋覆若發得大熱即再蓋减麥&KR0146;令¶
薄如冷不發即添麥&KR0146;厚葢催趂之約發及十餘日已¶
来將側起兩兩相對再如前罨之蘸瓦日足然後出草¶
<pb:KR3i0026_WYG_002-4a>¶
(去聲立曰/蘸側曰瓦)¶
　　香泉麴¶
白麵一百斤分作三分共使下項藥¶
　　川芎(七兩/)　白附子(五/錢)　白术(三兩/半)¶
　　𤓰蒂(二錢/)¶
　　　已上藥共搗羅爲末用馬尾羅篩過亦分作三¶
　　　分與前項麵一處拌和令勻每一分用井水八¶
　　　升其踏罨與頓遞祠祭法同¶
<pb:KR3i0026_WYG_002-4b>¶
　　香桂麴¶
每麵一百斤分作五處¶
　　木香(一兩/)　官桂(一兩/)　防風(一兩/)¶
　　道人頭(一/兩)　白术(一兩/)　杏仁(一兩去皮/尖細研)¶
右件爲末將藥亦分作五處持入麵中次用蒼耳二十¶
斤虵麻一十五斤擇淨剉碎入石臼搗爛入新汲井水¶
二斗一處揉如藍相似取汁二斗四升每一分使汁四¶
升七合竹&KR0034;落内一處拌和其踏罨與頓遞祠祭法同¶
<pb:KR3i0026_WYG_002-5a>¶
　　杏仁麴¶
每麴一百斤使杏仁十二兩去皮尖湯浸於砂盆内研¶
爛如乳酪相似用冷熟水二斗四升浸杏仁爲汁分作¶
五處拌麵其踏罨如頓遞祠祭法同¶
　　　已上罨麴¶
　　瑤泉麴¶
白麵六十斤(上甑/蒸)　糯米粉四十斤(一斗米粉秤/得六斤半)¶
　　　已上粉麵先拌令勻次入下項藥¶
<pb:KR3i0026_WYG_002-5b>¶
　　白术(一兩/)　防風(五錢/)　白附子(五錢/)¶
　　官桂(二兩/)　𤓰蒂(一分/)　㯽榔(五錢/)¶
　　胡椒(一兩/)　桂花(五錢/)　丁香(五錢/)¶
　　人參(一兩/)　天南星(五錢/)茯苓(一兩/)¶
　　香白芷(一兩/)川芎(一兩/)　肉荳&KR0371;(一兩/)¶
右件藥並爲細末與粉麵拌和乾再入杏仁三斤去皮¶
尖磨細入井花水一斗八升調勻旋灑於前項粉麵内¶
拌勻復用麤篩隔過實踏用桑葉裹盛於紙袋中用繩¶
<pb:KR3i0026_WYG_002-6a>¶
繫定卽時掛起不得積下仍單行懸之二七日去桑葉¶
秪是紙袋兩月可收¶
　　金波麴¶
　　木香(三兩/)　川芎(六兩/)　白术(九兩/)¶
　　白附子(半斤/)官桂(七兩/)　防風(二兩/)¶
　　黒附子(二兩炮/去皮)　　　　𤓰蒂(五錢/)¶
右件藥都搗羅爲末每料用糯米粉白麵共三百斤使¶
上件藥拌和令勻更用杏仁一斤去皮尖入砂盆内爛¶
<pb:KR3i0026_WYG_002-6b>¶
研濾去滓然後用水蓼一斤道人頭半斤虵麻一斤同¶
搗爛以新汲水五斗揉取濃汁和捜入盆内以手拌勻¶
於淨席上堆放如法蓋覆一宿次日早辰用模踏造堆¶
實爲妙踏成用榖葉裹盛内在紙袋中掛閣透風處半¶
月去榖葉秪置於紙袋中兩月方可用¶
　　滑臺麴¶
白麵一百斤糯米粉一百斤¶
　　　已上粉麵先拌和令勻次入下項藥¶
<pb:KR3i0026_WYG_002-7a>¶
　　白术(四兩/)　官桂(二兩/)　胡椒(二兩/)¶
　　川芎(二兩/)　白芷(二兩/)　天南星(二兩/)¶
　　𤓰蒂(五錢/)　杏仁(二斤用温湯浸去皮尖更冷水/淘三兩遍入砂盆内研旋入井)¶
　　(花水取濃/汁二斗)¶
右件搗羅爲細末將粉麵并藥一處拌和令勻然後將¶
杏仁汁旋灑於前項粉麵内拌揉亦須乾濕得所握得¶
聚撲得散即用麤篩隔過於凈席上堆放如法葢三四¶
時辰候水脉勻入模子内實踏用刀子分爲四片逐片¶
<pb:KR3i0026_WYG_002-7b>¶
印風字訖用紙袋子包裹掛無日透風處四十九日踏¶
下便入紙袋盛掛起不得積下掛時相離着不得厮沓¶
恐熱不透風每一石米用麴一百二十兩隔年陳麴有¶
力秪可使十兩¶
　　豆花麴¶
　　白麵五斗　赤豆(七升/)　杏仁(三兩/)¶
　　川烏頭(三兩/)官桂(二兩/)　麥糵(四两/焙乾)¶
右除頭麵外並爲細末却用蒼耳辣蓼勒母藤三味各¶
<pb:KR3i0026_WYG_002-8a>¶
一大握搗取濃汁浸豆一伏時漉出豆蒸以糜爛爲度¶
(豆須是煑爛成沙控乾放冷方堪/用若煑不爛即造酒出有豆腥氣)却將浸豆汁煎數沸¶
别頓放候蒸豆熟於冷捜和白麵并藥末硬軟得所帶¶
軟爲佳如硬更入少浸豆汁𦂳踏作片子秪用紙裹以¶
麻皮寛縛定掛透風處四十日取出曝乾即可用須先¶
露五七夜後七八月以後方可使每斗用六兩隔年者¶
用四兩此麴謂之錯着水(李都尉玉漿乃用此麴但不/用蒼耳辣蓼勒母藤三種耳)¶
(又一法只用三種草汁浸米一夕搗粉毎斗爛煑赤豆/三升入白麵九斤拌和踏桑葉裹入紙袋當風掛之即)¶
<pb:KR3i0026_WYG_002-8b>¶
(不用香/藥耳)¶
　　　已上風麴¶
　　玉友麴¶
上撒米裝甜米比醋麋鬆利易炊候裝徹氣上用木箆¶
炊箒掠撥甑周回生米在氣上𦂳處掠撥平整候氣勻¶
溜用箆翻攪再溜氣勻用湯潑之謂之小潑再候氣勻¶
用箆翻攪候米勻熟又用湯潑謂之大潑復用木箆攪¶
幹隨箆潑湯後勻軟稀稠得所取出盆内以湯微灑以¶
<pb:KR3i0026_WYG_002-9a>¶
一器蓋之候滲盡出在案上翻稍三兩遍放令極冷(四/時)¶
(並/同)其潑澑盤棹並同蒸脚麋法惟是不犯漿秪用葱椒¶
油麵比前減半同煎白湯潑之每斗不過潑二升拍擊¶
米心勻破成麋亦如上法¶
　　酘醹¶
酘醹最要厮應不可過不可不及脚熱發𦂳不分摘開¶
發過無力方酘非特酒味薄不醇美兼麴末少咬甜麋¶
不住頭脚不厮應多致味酸若脚嫩力小酘早甜麋冷¶
<pb:KR3i0026_WYG_002-9b>¶
不能發脫折斷多致涎慢酒人謂之攧了須是發𦂳迎¶
甜便酘寒時四六酘温凉時中停酘熱時三七酘醞法¶
總論天暖時二分爲脚一分酘天寒時中停酘如極寒¶
時一分爲脚二分酘大熱或更不酘一法秪看醅脚𦂳¶
慢加減酘亦治法也若醅脚發得恰好即用甜飯依數¶
酘之(若用黄米造酒秪以醋麋一半酘之/謂之脚撘脚如此醖造暖時尤穩)若發得大𦂳¶
恐酒味大辣即添入米一二斗若發得大慢恐酒味甜¶
卽添入麴三四斤定酒味全在此時也四時並須放冷¶
<pb:KR3i0026_WYG_002-10a>¶
齊民要術所以專取桑落時造者黍必冷極冷故也酘¶
飯極冷即酒味方辣所偷甜也酘飯寒時爛揉温凉不¶
須令爛熱時秪可拌和停勻恐傷人氣北人秋冬酘飯¶
秪取脚醅一半於案上共酘飯一處辣蓼勒母藤蒼耳¶
各二斤青蒿桑葉各減半並取近上稍嫩者用石臼搗¶
爛布絞取自然汁更以杏仁百粒去皮尖細研入汁内¶
先將糯米揀&KR0619;一斗急淘淨控極乾爲細粉更曝令乾¶
以藥汁逐旋勻灑拌和乾濕得所(乾濕不可過/以意量度)摶成餅¶
<pb:KR3i0026_WYG_002-10b>¶
子以舊麴末逐個為衣各排在篩子内於不透風處淨¶
室内先鋪乾草(一方用青/蒿鋪葢)厚三寸許安篩子在上更以¶
草厚四寸許覆之覆時須勻不可令有厚薄一兩日間¶
不住以手探之候餅子上稍熱仍有白衣即去覆者草¶
明日取出通風處安棹子上須稍乾旋旋逐個掲之令¶
離篩子更數日以籃子懸通風處一月可用罨餅子須¶
熱透又不可過候此為最難未乾見日即裂(夏月造易/蛀惟八月)¶
(造可&KR0640;一秋及来春之用四月/至九月可釀九月後寒即不發)¶
<pb:KR3i0026_WYG_002-11a>¶
　　白醪麴¶
　　粳米三升　　糯米一升凈淘洗為細粉¶
　　川芎一兩　　峽椒一兩為末¶
　　麴母末一兩與米粉藥末等拌勻¶
　　桑葉一把　　蒼耳葉一把　　蓼葉一束¶
右爛搗入新汲水破令得所濾汁拌米粉無令濕捻成¶
團須是𦂳實更以麴母遍身糝過為衣以榖樹葉鋪底¶
仍蓋一宿候白衣上更候五七日㬠乾以籃盛掛風頭¶
<pb:KR3i0026_WYG_002-11b>¶
每斗三兩過半年以後即使二兩半¶
　　小酒麴¶
每糯米一斗作粉用蓼汁和勻次入肉桂木香甘草杏¶
仁川烏頭川芎生姜與杏仁同研汁各用一分作餅子¶
用穰草蓋勿令見風熱透後番依玉友罨法出場當風¶
懸之每造酒一斗用四兩¶
　　眞一麴(此東坡法也/)¶
上等白麵一斗以生姜五兩研取汁揉和依常法起酵¶
<pb:KR3i0026_WYG_002-12a>¶
作蒸餅切作片子掛透風處一月輕乾可用¶
　　蓮子麴¶
糯米二斗淘淨少時蒸飯攤了先用麵三斗細切生薑¶
半斤如豆大和麵微炒令黄放冷隔宿亦攤之候飯温¶
拌令勻勿令作塊放蘆蓆上攤以蒿草罨作黄子勿令¶
黄子黒但白衣上即去草番轉更半日將日影中㬠乾¶
入紙袋盛掛在梁上風吹¶
　　　已上䤖麴¶
<pb:KR3i0026_WYG_002-12b>¶
　¶
　¶
　¶
　¶
　¶
　¶
　¶
　北山酒經卷中¶
